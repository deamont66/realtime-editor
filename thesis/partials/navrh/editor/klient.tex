% !TEX encoding = UTF-8 Unicode
% -*- coding: UTF-8; -*-
% vim: set fenc=utf-8


\subsection{Klientská část komponenty}\label{subsec:klientskáČást}

Klientská část komponenty musí komunikovat se zvoleným textovým editorem, zachytávat uživatelský vstup a následně ho převést na abstraktní objekt operace, který lze dále použít v rámci algoritmu \gls{OT}.
Tato část také musí umět komunikovat pomocí zvolené komunikační technologie s částí serverovou (z důvodu propagace jednotlivých Operací mezi uživateli).

Struktura klientské části je znázorněna pomocí třídního diagramu na obrázku~\ref{fig:EditorClient}.
Jádrem celé části je třída \texttt{EditorClient}, která dědí od třídy \texttt{Client} z knihovny OT.js.
Dědí vlastnosti a metody implementující jádro algoritmu \gls{OT}, jako je například udržování čísla revize a transformace přijatých operací v případě existence nepotvrzené vlastní operace.
Třída \texttt{Client} a tedy i třída \texttt{EditorClient} je navržena podle návrhového vzoru stav, který je popsán v~\cite[str.~283]{gof:patterns}, a může nabývat 3 stavů (viz stavový diagram na obrázku~\ref{fig:stavovyDiagram}).

\begin{figure}[ht!]
    \centering
    \includegraphics[width=\textwidth]{partials/navrh/editor/EditorClient.pdf}
    \caption{Třídní diagram klientské části komponenty}\label{fig:EditorClient}
\end{figure}

\begin{figure}[ht!]
    \centering
    \includegraphics[width=\textwidth]{partials/navrh/editor/stavovyDiagram.pdf}
    \caption{Stavový diagram klientské části komponenty}\label{fig:stavovyDiagram}
\end{figure}

Třída \texttt{EditorClient} očekává implementaci třídy \texttt{AbstractEditorAdapter} (respektive \texttt{AbstractServerAdapter}), která slouží jako rozhraní pro komunikaci s textovým editorem (respektive serverovou částí).
Tyto třídy jsou navrženy podle návrhového vzoru adaptér tak, jak je popsán v~\cite[str.~135]{gof:patterns}, a umožňují spolupráci rozdílných rozhraní (například rozhraní textového editoru a třídy \texttt{EditorClient}).
Použití abstraktních tříd umožňuje změnu jednotlivých částí aplikace (například změna komunikační technologie, či knihovny textového editoru) a to bez nutnosti zásahu do logiky synchronizace samotných textů.

Tyto abstraktní třídy jsou také potomky třídy \texttt{EventEmitter}, která je ustálenou a rozšířenou implementací návrhového vzoru Pozorovatel (anglicky Observer)~\cite[str.~273]{gof:patterns} pro jazyk Javascript.
Rozhraní \texttt{EventEmitter} umožňuje třídě \texttt{EditorClient} naslouchat jednotlivým událostem, ke kterým dochází v implementacích zmíněných abstraktních tříd (jako je například změna pozice kursoru, či přijatá operace od serveru).
Seznam jednotlivých událostí je možné pozorovat na diagramu~\ref{fig:AbstractEditorAdapter} (respektive~\ref{fig:AbstractServerAdapter}).

\begin{figure}[ht!]
    \centering
    \includegraphics[width=.8\textwidth]{partials/navrh/editor/AbstractEditorAdapter.pdf}
    \caption{Diagram implementace třídy AbstractEditorAdapter}\label{fig:AbstractEditorAdapter}
\end{figure}

\begin{figure}[ht!]
    \centering
    \includegraphics[width=.8\textwidth]{partials/navrh/editor/AbstractServerAdapter.pdf}
    \caption{Diagram implementace třídy AbstractServerAdapter}\label{fig:AbstractServerAdapter}
\end{figure}

\pagebreak

\texttt{EditorClient} také využívá třídu \texttt{UndoManager} z knihovny OT.js, díky které lze bezpečně použít funkce zpět a vykonat znovu (pokud jejich odchycení podporuje poskytnutá implementace třídy \texttt{AbstractEditorAdapter}).
Historie je zaznamenávána pomocí jednotlivých operací vykonaných uživatelem a nikoliv podle změn samotného textu, jak by tomu bylo běžně.
Na změnách textu se totiž může podílet více uživatelů najednou a je nežádoucí, aby například funkce zpět vracela i změny provedené jiným než lokálním uživatelem.

\input{partials/navrh/editor/reactInterface}
